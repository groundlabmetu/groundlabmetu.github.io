---
layout: page
title: Kurallar
tagline: “Minik anarşist bir topluluk kurmaya çalıştık fakat kimse kurallara uymadı."
permalink: /kurallar.html
ref: kurallar
order: 5
---
<h1>GroundLab Kuralları</h1>

            
                
1. GroundLab, Elektrik ve Elektronik bölümü öğrencisi olup laboratuvar tanıtımını başarıyla tamamlamış tüm öğrencilere açık bir laboratuvardır. Kullanmak için herhangi bir bölüm hocasıyla çalışmak gerekmez.
2. Kullanıcıların girişlerde kart okutması zorunludur.
3. Giriş yetkisi olmayanlar laba giremez. Giriş yetkisi bulunan birinin yetkisi olmayan birini labın içine alması doğrudan **yetki iptali** ile sonuçlanır.
4. Üyeler eğitimini tamamlamadıkları masaları kullanamaz. Üyenin yetkisi bulunmayan masayı kullanması **yetki iptali** ile sonuçlanır.
5. Ground Lab proje geliştirmek ve fiziksel test yapmak içindir. Teorik ders çalışmak için kullanılamaz.
6. Ground Lab 7 gün 24 saat kullanıma açıktır ve kullanımınızdan hiçbir ücret alınmaz.
7. Üyeler için lab kullanım saatinde herhangi bir sınırlama olmamakla birlikte, 45 dakikadan uzun süre labda başıboş eşya bırakmak yasaktır. (Geceden malzeme bırakmak, malzeme bırakıp 45 dakikadan fazla mola vermek, vs.)
8. Ground Lab öğrenciler tarafından işletilen ve kullanılan bir lab olduğundan lab düzenini korumak üyelerin görevidir.  Labın tüm kullanıcıları labın genel tertip ve düzeninden sorumludur. Masalar kullanılırken dağıtılabilir fakat dağınık bir şekilde bırakılmamalıdır. Sebep olunan dağınıklık toplanmadan lab’dan ayrılınması **yetki iptali** ile sonuçlanır.
9. Labda eşya bırakılamaz. İstisnai durumlarda yönetimden izin alınmalıdır.
10. Laba yiyecek ve içecekle girmek yasaktır.
11. Sarf malzemesi (direnç vb.) dışındaki malzemelerin ve aletlerin lab dışına çıkarılması yasaktır. Lab dışına malzeme ve ekipman çıkarılması doğrudan **yetki iptali** ile sonuçlanır.
12. Sarf malzemelerinin kullanımından ücret alınmaz fakat harcanan malzemenin geri konulması süreklilik için önemlidir. Üye kullandığı malzemeleri sipariş verip yerine koyabilir.
13. Üyeler, kullanacakları malzemelerin kullanım şeklini bilmedikleri durumda yardım almalıdırlar. (bkz. Testere, power supply, sıcak hava tabancası vs.)
14. Güvenlik kurallarının ihlali sonucunda meydana gelen her türlü zarar, ihlali gerçekleştiren kullanıcının sorumluluğundadır.
15. Labda kişinin kendisine veya bir başkasına zarar verebilecek şekilde hareket etmesi yasaktır. Bu tür davranışlar sergileyen kişilerin laba giriş yetkisi iptal edilir.


**Labı kullanan üyeler yukarıdaki kurallara uymayı kabul eder. Kural ihlali halinde ihlali gerçekleştiren üyelerin giriş yetkisi iptal edilecektir.**

[Ana Sayfaya Dön]({{ '/' | absolute_url }})
