---
title: Üyelik
tagline: “Hızlı gitmek istiyorsan tek git, uzağa gitmek istiyorsan beraber...”
permalink: /uyelik.html
ref: uyelik
order: 1
---
<h1>GroundLab'e nasıl üye olurum ?</h1>

**GroundLab** sadece "ODTÜ - Elektrik ve Elektronik" bölümünde eğitim gören kişileri üye olarak kabul etmektedir. Bölümümüzde eğitim gören öğrenciler GroundLab'e üye olmak istediklerinde Groundlab Duyuru whatsapp grubuna katılır ve beklemeye başlarlar. Yönetimdeki üyeler müsaitliklerini ve beklemedeki başvuruların sayısını dikkate alarak başvuruda bulunan kişilere whatsapp grubundan ulaşıp onları lab tanıtımına davet ederler. Yaklaşık yarım saat sürecek olan lab tanıtımına katılan ve başarıyla tamamlayıp [GROUNDLAB GÜVENLİK SÖZLEŞMESİ](https://docs.google.com/document/d/1UKTl5FFHKwNnq9uGve5rbhPGHiEqvrpJyYHRkwj5hcw/edit?usp=sharing)'ni imzalayan öğrencilerin kartları groundlab'e tanımlanır ve bu kişiler GroundLab'e giriş yetkisine sahip olur. GroundLab'e giriş yetkisi alan üyeler ek eğitimleri tamamlayarak yeni yetkiler kazanabilirler.

<h2> Üyelik</h2>

Tanıtımların sınırlı kontenjanı düşünüldüğünde başvuran adaylar arasından seçim yapmak durumundayız. Bu seçim şu öncelik sırasına göre yapılmaktadır:

1)	Tanıtıma alınacak kişilerin belirlenmesinde, labı kullanma motivasyonunu açıklayan bir niyet mektubunu yönetim kuruluna ileten kişiler önceliklidir.  
2)	Yeni dönemler eski dönemlere göre önceliklidir.
3)	Labın alabileceği maksimum kişi sayısı göz önünde bulundurulduğunda kalan kontenjan durumuna göre diğer adaylar arasından rastgele bir seçim yapılır.

Belirtilen kriterlerin dışında bir uygulama yapılması yönetim kurulunun inisiyatifindedir. Böyle bir uygulama yapılırsa uygulanan yeni kriterler duyurulacaktır. Bu nedenle yapılacak duyuruları takip etmenizi öneririz.

<h2> GroundLab yönetim sistemi</h2>

GroundLab 4 farklı bölgeye ayrılmıştır. Bu bölgeler şunlardır;

1. Bilgisayar masası
2. Elektronik masaları
3. Atölye masaları
4. 3D printer

Bu bölgelerden sadece **bilgisayar masası**nda sürekli elektrik bulunmaktadır. Diğer bölgelerdeki elektrik ise laboratuvarın bilgisayarında bulunan arayüz üzerinden açılır. GroudLab tanıtımını tamamlayan bir üye laboratuvara girebilecek yetkiye sahiptir fakat diğer bölgelerdeki elektriği açacak yetkiye sahip değildir. Bu bölgelerde yetkili olmak için bazı eğitimleri tamamlaması gerekir. Tamaladıktan sonra ilgili yetkiyi kazanır.

Sistem şu şekilde kimlik doğrular: Okul tarafından verilen öğrenci kartlarının öğrenciye özel bir numarası vardır. RFID okuyucu ile bu numaralar temassız şekilde okunabilir. GroundLab yönetim sisteminde bulunan okuyucu, öğrenci kartlarındaki bu özel numarayla öğrenciyi eşleştirmekte ve öğrencinin kimliğini doğrulamaktadır. Bu doğrulama sonrasında öğrenci, kendi yetkisi sınırında, GroundLab programında işlem yapabilmeye başlar.

<p align="center" width="100%">   
   <img width="35%" src="/assets/groundlab_kart_okuyucu.png"  > <b> </b>
</p>



[Ana Sayfaya Dön]({{ '/' | absolute_url }})
