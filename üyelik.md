---
title: Üyelik
tagline: “Hızlı gitmek istiyorsan tek git, uzağa gitmek istiyorsan beraber...”
permalink: /uyelik.html
ref: uyelik
order: 1
---
<h1>GroundLab'e nasıl üye olurum ?</h1>

 **GroundLab**, yalnızca Elektrik ve Elektronik bölümü öğrencilerinin kullanımına açıktır. Lab üyelerinin katılabileceği üç sınav bulunmaktadır: Tanıtım, Elektronik ve Atölye sınavları. Bu sınavlar, her dönemin ilk üç haftasında [GroundLab Duyuru](https://chat.whatsapp.com/KtEukdV4tJG5WbBhpRvZFJ) Whatsapp grubunda duyurulup yapılmaktadır. Sınavların detayları ilerleyen başlıklarda detaylı şekilde açıklanmıştır. 
 
 Sınavlara genel bir bakış yapacak olursak: Tanıtım sınavını başarıyla geçen üyelerin öğrenci numaraları elektronik bölümüne iletilir ve takip eden hafta içinde, bu kişiler öğrenci kartlarını labın girişindeki cihaza okutarak laba giriş yapabilmeye başlarlar. Ancak, labda çalışmak için önce masalara elektrik sağlamaları gerekmektedir. Bu işlem için, bilgisayar masasının yanında bulunan kart okuma sistemine kartlarını okutmaları gerekmektedir. Böylece yetkili oldukları masalara enerji verebilirler. Masa kullanım yetkisi kazanmak için atölye ve elektronik sınavlarını başarıyla tamamlamış olmaları gerekir.
 
 Labın kart sisteminin nasıl çalıştığını görmek isterseniz, Burcu’nun bu sistemi kullanarak elektronik masalara nasıl enerji verdiğini 27:26 dakikasından itibaren izleyebilirsiniz:
 [YouTube Videosu](https://www.youtube.com/watch?v=9nzOj6EiEXA&t=618s)
 
 Bu sınavlara girme sırası yoktur. Örneğin, Tanıtım sınavına girmemiş bir üye elektronik sınavına girebilir. Ancak, elektronik sınavını geçmiş olsa bile, Tanıtım sınavını tamamlamadan laba giriş yapamaz ve bu sebeple yetkisi olsa dahi elektronik masalarına erişim sağlayamaz. Tanıtım sınavını geçtiği anda ise, Elektronik masaları kullanma yetkisi ile labı kullanmaya başlar. 
Groundlab ile ilgili duyurulara erişmek ve sorularınızı iletmek için aşağıdaki bağlantılardan faydalanabilirsiniz.

[İnternet sitemiz](https://groundlabmetu.github.io/)

[Github hesabımız](https://github.com/groundlabmetu)

[Whatsapp duyuru grubumuz](https://chat.whatsapp.com/KtEukdV4tJG5WbBhpRvZFJ)

[Whatsapp genel grubumuz](https://chat.whatsapp.com/IAiJWExTF2KHNWKRNwp1w8)


<h2> Tanıtım</h2>

Bölümümüzde eğitim gören öğrenciler GroundLab’e üye olmak istediklerinde [GroundLab Duyuru](https://chat.whatsapp.com/KtEukdV4tJG5WbBhpRvZFJ) whatsapp grubuna katılırlar. Yönetimdeki üyeler her dönemin ilk üç haftasında yapılacak olan tanıtımları whatsapp grubundan duyurur. Bu sınava laboratuvara giriş yetkisi bulunmayan kişiler başvurur (Eğer kartınız ile labın kapısını açamıyorsanız, bu sınavı almanız gerekmektedir). Eğitimde lab kültürü, kuralları ve işleyişi hakkında genel bilgiler verilmektedir. Yarım saat ile bir saat arası sürecek ve bölümde ayarlanan sınıfta yapılacaktır. Lab tanıtımına katılan ve tanıtım sonrasında [GroundLab Güvenlik Sözleşmesi](https://docs.google.com/document/d/1UKTl5FFHKwNnq9uGve5rbhPGHiEqvrpJyYHRkwj5hcw/edit?usp=sharing)'ni imzalayan öğrencilerin okul numaraları bölüme iletilir ve bu kişilerin kartları en geç bir hafta içerisinde GroundLab’e giriş yapabilecek olarak bölüm tarafından yetkilendirilir. 

<h2> Elektronik</h2>

Laboratuvardaki  3B-yazıcı,  güç kaynakları, osiloskoplar veya lehim istasyonu gibi ekipmanlar elektronik masalarında bulunmaktadır. Elektronik masalarını kullanmak isteyen kişilerin elektronik sınavına katılmaları gerekmektedir. Sınavda genel kurallar, lehim istasyonu, güç kaynağı, sinyal jeneratörü ve osiloskopla ilgili sorular yer almaktadır. Sorular açık uçludur. Sınav tarihleri wp grubunda duyurulacak ve sınav online olarak google forms üzerinden yapılacaktır.  **Formda sınavda sorulan tüm sorularla ilgili kaynakların linkleri bulunmaktadır ve sınava giren kişinin bu linkleri incelemesi beklenmektedir**. Sınavın başlangıcında verilen kaynaklara çalışmak ve bu kaynaklar doğrultusunda sınavı tamamlamanın yaklaşık üç saat süreceği öngörülmektedir. Sınav en az bir gün boyunca açık kalmaktadır. Üyeler kendi uygunluklarına göre belirledikleri zamanlarda sınavı tamamlayabilir ve sınav süresi içerisinde cevaplarını düzenleyebilirler. Sınav belli bir not sistemine göre değil, yalnızca geçme-kalma durumuna göre değerlendirilecek olup, bu değerlendirme ise sınavı okuyan yetkilinin inisiyatifine bırakılmıştır. Eğer ki yetkili, sınavı okunan kişinin kalması gerektiği görüşündeyse yönetimden başka bir yetkiliye danışacaktır. Sınavı okunan kişi ancak iki yetkilinin de aynı görüşte olması halinde sınavdan bırakılacaktır. Sınavı başarıyla tamamlayan üyeler elektronik masaları ile 3B yazıcıyı kullanma yetkisi kazanmış olacaktır. 


<h2> Atölye</h2>

Yönetim, her dönemin ilk üç haftasında düzenlenecek olan atölye sınavlarını WhatsApp grubunda duyurur. Atölye masasında yer alan masa matkabı ve diğer ekipmanları kullanmak isteyen üyeler bu sınava katılabilir. Sınav, yüz yüze olarak en fazla 8 kişilik gruplar halinde ve bir Lab yetkilisinin gözetiminde yapılır. Sınav sırasında, atölye ekipmanlarının doğru kullanımını ve ekipmanların yol açabileceği riskleri içeren bir eğitim verilir ve katılımcılardan bu ekipmanları gösterildiği şekilde kullanmaları beklenir. Yaklaşık iki saat süren sınavın sonunda, katılımcılar aldıkları eğitimin bilgilerini içeren listeye isimlerini yazarak imza atarlar.


<h2> GroundLab Kart Sistemi</h2>

GroundLab Kart sisteminde 4 farklı bölgeye ayrılmıştır. Bu bölgeler şunlardır;

1. Bilgisayar masası
2. Elektronik masaları
3. Atölye masaları
4. 3D printer

Bu bölgelerden sadece bilgisayar masasında sürekli elektrik bulunmaktadır. Diğer bölgelerdeki elektrik ise laboratuvarın bilgisayarında bulunan arayüz üzerinden açılır. Elektronik sınavını tamamlayan biri Elektronik masaları ve 3B-yazıcıya güç verebilirken, atölye sınavını tamamlayan biri atölye masalarına güç verebilir. 

Sistem şu şekilde kimlik doğrular: Okul tarafından verilen öğrenci kartlarının öğrenciye özel bir numarası vardır. RFID okuyucu ile bu numaralar temassız şekilde okunabilir. GroundLab yönetim sisteminde bulunan okuyucu, öğrenci kartlarındaki bu özel numarayla öğrenciyi eşleştirmekte ve öğrencinin kimliğini doğrulamaktadır. Bu doğrulama sonrasında öğrenci, kendi yetkisi sınırında, GroundLab programında işlem yapabilmeye başlar.
Öğrenci atölye ve elektronik sınavlarını tamamlamış olsa bile eğer kartı sistemde tanımlı değilse masaları kullanamaz. Bir öğrenci labda bulunan kart sistemini kullanarak kartının bilgilerini kaydeder. Zeynep’in kart sistemi üzerinden kartını tanıttığı örnek videoya aşağıdan ulaşabilirsiniz.

[Kart Sistemi Videosu](https://youtu.be/ieu2xN-md9k) 

<p align="center" width="100%">   
   <img width="35%" src="/assets/groundlab_kart_okuyucu.png"  > <b> </b>
</p>



[Ana Sayfaya Dön]({{ '/' | absolute_url }})
