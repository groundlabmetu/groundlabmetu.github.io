---
title: Üyelik
tagline: “Hızlı gitmek istiyorsan tek git, uzağa gitmek istiyorsan beraber...”
permalink: /uyelik.html
ref: uyelik
order: 1
---
<h1>GroundLab'e nasıl üye olurum ?</h1>

[👉GroundLab tanıtım sunumu](https://www.youtube.com/watch?v=ySYRfXMPcYs)

<h2> Üyelik</h2>

**GroundLab** sadece "ODTÜ - Elektrik ve Elektronik" bölümünde eğitim gören kişileri üye olarak kabul etmektedir. Bölümümüzde eğitim gören öğrenciler GroundLab'e üye olmak istediklerinde Groundlab Duyuru whatsapp grubuna katılır ve beklemeye başlarlar. Yönetimdeki üyeler müsaitliklerini ve beklemedeki başvuruların sayısını dikkate alarak başvuruda bulunan kişilere whatsapp grubundan ulaşıp onları lab tanıtımına davet ederler. Yaklaşık yarım saat sürecek olan lab tanıtımına katılan ve başarıyla tamamlayıp [GROUNDLAB GÜVENLİK SÖZLEŞMESİ](https://docs.google.com/document/d/1UKTl5FFHKwNnq9uGve5rbhPGHiEqvrpJyYHRkwj5hcw/edit?usp=sharing)'ni imzalayan öğrencilerin kartları groundlab'e tanımlanır ve bu kişiler GroundLab'e giriş yetkisine sahip olur. GroundLab'e giriş yetkisi alan üyeler ek eğitimleri tamamlayarak yeni yetkiler kazanabilirler.

<h2> GroundLab yönetim sistemi</h2>

GroundLab 4 farklı bölgeye ayrılmıştır. Bu bölgeler şunlardır;

1. Bilgisayar masası
2. Elektronik masaları
3. Atölye masaları
4. 3D printer

Bu bölgelerden sadece **bilgisayar masası**nda sürekli elektrik bulunmaktadır. Diğer bölgelerdeki elektrik ise laboratuvarın bilgisayarında bulunan arayüz üzerinden açılır. GroudLab tanıtımını tamamlayan bir üye laboratuvara girebilecek yetkiye sahiptir fakat diğer bölgelerdeki elektriği açacak yetkiye sahip değildir. Bu bölgelerde yetkili olmak için bazı eğitimleri tamamlaması gerekir. Tamaladıktan sonra ilgili yetkiyi kazanır.

Sistem şu şekilde kimlik doğrular: Okul tarafından verilen öğrenci kartlarının öğrenciye özel bir numarası vardır. RFID okuyucu ile bu numaralar temassız şekilde okunabilir. GroundLab yönetim sisteminde bulunan okuyucu, öğrenci kartlarındaki bu özel numarayla öğrenciyi eşleştirmekte ve öğrencinin kimliğini doğrulamaktadır. Bu doğrulama sonrasında öğrenci, kendi yetkisi sınırında, GroundLab programında işlem yapabilmeye başlar.

<p align="center" width="100%">   
   <img width="35%" src="/assets/groundlab_kart_okuyucu.png"  > <b> </b>
</p>


<h2> GroundLab eğitimler ve sınavlar</h2>

<h4>1) GroundLab tanıtımı </h4>

Bu eğitime laboratuvara giriş yetkisi bulunmayan kişiler başvurur. Amaç eğitime katılan kişilere lab kültürü, kuralları ve işleyişi hakkında genel bilgi kazandırmaktır.  Bu eğitime katılmak isteyen kişiler Groundlab Duyuru whatsapp grubuna katılırlar. Sonrasında lab yetkilileri onlara whatsapp üzerinden ulaşır ve tanıtıma davet eder. Tanıtım 20 ila 30 dakika arasında sürer. Tanıtımı bitiren kişiler laboratuvara giriş yetkisine sahip olur.

<h4>2) Elektronik eğitimi </h4>

Laboratuvardaki elektronik masalarında güç kaynakları, osiloskoplar veya lehim istasyonu gibi ekipmanlar bulunmaktadır. Elektronik masalarını kullanmak isteyen kişiler lab yetkililerini haberdar etmelidir. Yeterince kişi başvuruda bulunduğunda yetkililer tarafından bir atölye düzenlenir. Bu atölyede şunlar yapılır:

* **Devre elemanları tanıtılır:** Laboratuvarda bulunan dirençler, kapasitörler, entegreler gibi devre elemanları tanıtılır. Lehim teli ve pastası, İzopropil alkol gibi sık kullanılan sarf malzemelerinden bahsedilir.
* **Ölçüm aletleri ve diğer elektronik cihazlar tanıtılır:** Voltmetre, ampermetre ve LC metre gibi temel ölçüm aletleri tanıtılır ve kullanılır. Güç kaynaklarının voltaj ve akım kontrolü nasıl çalışır gösterilir. Lehim istasyonu kullanılarak lehim yapılır.
* **Devre kurulur:** Direnç, led, güç kaynağı, ampermetre ve voltmetrenin kullanıldığı bir devre tasarlanır, devrenin hesabı yapılır ve devre kurulur.

<h4>3) 3D printer sınavı </h4>

GroundLab'de bulunan 3D yazıcıyı kullanmak isteyen kişiler **Creality Ender 3 V2 3D printer** kullanımı ile ilgili kaynakları (youtube, blog vb.) incelemeli ve  yazıcının kullanımını öğrenmelidir. Yazıcının kullanımını bu kaynaklardan öğrenemediğini düşünen kişiler ise lab yetkililerinden yardım istemelidir. Üye kendini hazır hissettiğinde lab yetkilisine bunu söylemeli ve bir kullanım sınavı ayarlanmalıdır. Bu sınavda dikkat edilecek konular:

* [STL ve G-CODE gibi kavramları açıklayabiliyor mu?](https://www.youtube.com/watch?v=9PnYpKCu5B0)
* [Yazıcının tabla ayarını yapabiliyor mu?](https://www.youtube.com/watch?v=avR-O7uK9gc)
* [Filamenti değiştirebiliyor mu? ](https://youtu.be/4u_5rD-eYq4)

<h4>4) Atölye sınavı </h4>

Laboratuvarda masa matkabı, dekupaj gibi çeşitli elektronik el aletleri bulunmaktadır. Bu aletleri kullanmak isteyen kişilerin atölye sınavını tamamlaması gerekmektedir. Bu sınava hazırlanmak isteyen biri GroundLab youtube kanalında paylaşılmış olan "[Ground Lab - Tutorials on how to use available equipments.](https://www.youtube.com/watch?v=42mhPs9hhWk&list=PL1yz4xQJwGLwMurKDHjZWEhF8jgGcLHv_)" adlı playlisti izleyebilir.

[Ana Sayfaya Dön]({{ '/' | absolute_url }})
